’ Pars tertia. Ὺ

¹ De praefectis urbis Latinarum diebus Romae

relictis·

Haud dubie munus praefecti urbis, qui per Latina-
rum dies magistratuum in Albano monte morantium
loco esset, vel antiquis temporibus creatum est3 etenim
antiquitus Romanorum iure praeceptum erat, ut, qui sum-
mum imperium haberet, si plus unum diem Roma abes·
set, relinqueret, qui ius diceret, qua de re conferas Ta-
citi verba annalium libri Vl c. 11: ,Namque antea pro-
fectis domo regibus ac mox magistratibus, ne urbs sine
imperio foret, in tempus deligebatur, qui ius redderet
ac subitis mederetur, ...; dein eonsules mandabant;
duratque simulacrum, quotiens ob ferias Latinas praefi·
citur, qui consulare munus usurpet' et Pomponii verba,
quae sunt in digestorum libri l ἓ 2, 2, 33: ,Quotiens
proficiscuntur [sc. magistratus] unus relinquitur, qui
ius dicat; is vocatur ¹praefectus urbi. Qui Praefectus
olim constituebatur, postea Latinarum feriarum causa
introductus est el quotannis observatur’.

Sed non solum antiquis temporibus exstitit Latina-
rum diebus praefectura, verum etiam, cum quaevis alia
praefectura urbis esse desineret praetura instituta, haec
sola, quoniam praetor quoque in monte aderat, quasi
simulacrum priscae praefecturae, ut Taciti verbis utar,
remansit.

 

